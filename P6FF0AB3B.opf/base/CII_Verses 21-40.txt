dam chos dkon mchog thams chad daṅ | | mchod rten rnams daṅ sku gzugs daṅ | |rin cen men tog
las stsogs char | | rgyun myi ’chad par ’bab par śog | |(21)

ci ltar ’jam dpal las stsogs pa | | rgyal ba rnams la mchod mdzad pa | |de bźin bdag gis de
bźin gśegs | | mgon po sras bcas rnams la mchod | |(22)

yon tan rgya mtsho can dag la | | źiṅ rdul kun gyi graṅs sñed kyis |1| phyag ’tshal dbyaṅs kyi
yan lag ni | | rgya mtsho sñed kyi ’a bstod pas bstod | |(23)2

dus gsum gśegs pa’i saṅs rgyas kun | | chos daṅ tshogs kyi mchog bcas la | |bstod dbyaṅs sñand
pa’i sprin dag kyaṅ | | ṅes par kun du ’byuṅ gyur ciṅ | |(24)3

byaṅ cub sems kyi gźi rnams daṅ | | mchod rten kun la bdag phyag ’tshal | |mkhan po de bźin
slobs dpon daṅ | | brtul źugs mchog la phyag ’tshal lo | |(25)

byaṅ cub sñiṅ por mchis kyi bar | | saṅs rgyas rnams la skyabs su mchi | |chos daṅ byaṅ cus
sems dpa’ yi | | tshogs la yaṅ de bźin skyabs su mchi | |(26)

phyogs rnams kun na bźugs pa yi | | rdzogs saṅs rgyas daṅ byaṅ cub sems | |thugs rje chen po
mṅa’ rnams la | | thal mo sbyar te gsol ba ni | |(27)

thog ma myed ldan ’khor ba na | | tshe rabs ’di ’am gźan dag la | |bdag gis ma ’tshal sdig bgyis
pa ’am | | bgyid du stsald pa ñid daṅ ni | |(28)

gti mug ’khruld pas bdag don te | | rjes su yi raṅ gaṅ bgyis pa | |noṅs pa de ni mthoṅ bgyis
nas | | bzam pa thag mas mgon la bźags | |(29)

bdag gis dkon mchog gsum daṅ ni | | pha ma ’am bla ma ’am gźan dag la | |ñon moṅs sgo nas lus
ṅag daṅ | | yid kyis gnon4 bgyis gaṅ lags daṅ | |(30)

ñes pa du ma’i skyon chags pa’i | | sdig can bdag gis sdig pa gaṅ | |śin du myi bzad bgyis pa
de | | thams chad ’dren pa rnams la ’chags | |(31)

bdag ni sdig pa ma byaṅ bar | | sṅun du ’gum par ’gyur du mchis | |ci ltar ’di las ṅes thar
par | | myur ba’i tshul gyis bskyab du gsol | |(32)

yid brtan myi ruṅ ’chi bdag ’di | | byas daṅ ma byas myi sdod pas | |na daṅ myi na kun kyis
kyaṅ | | glo bur tshe la yid myi brtan | |(33)

thams chad bor te cha dgos par | | bdag gis de ltar ma śes nas | |mdza’ daṅ myi mṅa’i5 don kyi
phyir | | sdig pa rnam pa sna tshogs byas | |(34)

myi mdza’i rnams kyaṅ myed ’gyur źiṅ | | mdza’ ba rnams kyaṅ myed par ’gyur | |bdag kyaṅ myed
par ’gyur ba ste | | de bźin thams chad myed par ’gyur | |(35)

rmyi lam ñams su myoṅ ba bźin | | dṅos gaṅ daṅ gaṅ spyad pa | |de re dran pa’i yul du gyurd
| | ’das pa thams chad mthoṅ myi ’gyur | |(36)

re śig gson tshe ’di ñid la | | mdza’ daṅ myi mdza’ du ma ’das | |de dag don tu byas pa’i sdig
| | myi bzad gaṅ yin mdun na gnas | |(37)

de ltar bdag ni glo bur źes | | bdag gis rtogs par ma gyur pas | |gti mug chags daṅ źe sdaṅ
gis | | sdig pa rnam pa du ma byas | |(38)

ñin mtshan sdod pa yoṅ myed par | | tshe ’di rtag du ’god ’gyur źiṅ | |snan ba gud nas ’oṅ myed
na | | bdag lta ’chi bar cis myi ’gyurd | |(39)

