yid khyod raṅ don byed ’dod pas | | bskald pa graṅs myed ’das gyurd kyaṅ | |ṅal ba chen po de
lta bus | | khyod kyis sdug bsṅal ’ba’ śig bsgrubs | |(68)

de ltar ṅes byas gźan dag gi | | don la rab du ’jug gyis daṅ | |thub pa’i bka’ ni myi slu bas
| | de’i phan yon1 phyis mthoṅ ’gyurd | |(69)

gal te khyod kyis sṅa dus su | | las ’di byas par gyurd pa ni | |saṅs rgyas phun sum bde myin
daṅ | | ’di ’dra ba’i gnas skabs re myi ’gyur | |(70)

de bas ci ltar gźan dag gi | | khu ba khrag gi thigs pa la | |khyod kyis ṅar ’dzin byas pa ltar
| | de bźan la yaṅ2 goms par gyis | |(71)

gźan gyi rtog cen byas nas ni | | bdag gi lus la ci snaṅ ba | |de daṅ de ñid phrog byas nas
| | khyod kyis gźan la phan pa spyod | |(72)

bdag skyid gźan ni myi skyid la | | bdag mtho gźan ni dma’ ba daṅ | |bdag ni phan byed gźan
myin źes | | bdag la phrag dog cis myi byed | |(73)

