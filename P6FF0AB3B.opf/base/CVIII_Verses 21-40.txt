bdag la smod pa’ gźan yod na | | bstod pas bdaga’r1 ci źig yod |bdag la bstod pa gźan yod na
| | smad pas myi dga’r ci źig yod | |(18)

sems can mos pa sna tshogs pa2 | | rgyal bas kyaṅ ni myi mgu na | |bdag ’dra ṅan pas smos ci
dgos | | de bas ’jig rten bsam pa gtaṅ | |(19)

sems can rñhed pa myed la smod | | rñhed pa can la myi sñan brjod | |raṅ bźin ’grogs dka’ de
dag gis | | dga’ ba ci ltar skye bar ’gyur | |(20)

nags na ri dgas bya dag daṅ | | śiṅ rnams myi sñan rjod myi byed | |’grogs na bde ba de dag
daṅ | | nam źig lhan gcig bdag gnas ’gyur | |(21)

phug gam lha gaṅ stoṅ ba ’am | | ljon śiṅ duṅ du gnas bcas ste | |nam źig rgyab du myi lta źiṅ
| | chags pa myed par ’gyur źig du | |(22)

sa phyogs bdag gis bzuṅ myed pa’ | | raṅ bźin gyi ni yaṅs rnams su | |rab dbaṅ spyod ciṅ chags
myed par | | nam źig bdag ni gnas par ’gyur | |(23)

lhuṅ bzed las stsogs ñi tse daṅ | | kun la myi mkho’i gos ’chaṅ źiṅ | |lus ’di sba ba ma byas
kyaṅ | | ’jigs myed gnas par nam źig ’gyur | |(24)

dur khrod soṅ nas gźan dag gi | | dus goṅ dag daṅ gdag gi lus | |’jig pa’i chos can dag du ni
| | nam źig mgo sñom byed par ’gyurd | |(25)

bdag ni lus ni ’di ñid kyaṅ | | gaṅ gi dri yis lwa dag kyaṅ | |druṅ du ñer ’gro myi ’gyur ba
| | de lta bur ni ’gyur bar ’oṅ | |(26)

lus ’di gcig pu byuṅ ba yaṅ | | lhan cig skyes pa’i śa rus dag | |źig ste so sor gyes ’gyurd
na | | mdza’ ba gźan lta ci źig smos | |(27)

skye bo gcig pu skye ’gyur źiṅ | | ’chi na ’aṅ de ñid gcig ’chi ste | |sdug bsṅal skal gźan
myi len na | | bgegs byed bdza’ bas ci źig bya | |(28)

bśes myed ’khond pa ’aṅ myed byas nas | | lus ’di gcig pu dben gnas te | |sṅa na śi daṅ ’drar
brtsis na | | śi na yaṅ mya ṅan byed pa myed | |(29)

druṅ na ’khod pa su dag kyaṅ | | mya ṅan gnod pa byed myed pas | |’di yi saṅs rgyas rjes dran
stsogs | | sus kyaṅ g-yeṅs par gyurd pa myed | |(30)

de bas śin du mdaṅs dga’ ba’i | | nags tshal tshegs chuṅ bde skyid3 ciṅ | |g-yeṅ ba thams chad
źi byed par | | gdag ñid gcig pu gnas par bya | |(31)

bsam pa gźan ni kun btaṅ ste | | bdag la sems pa gcig pu yis | |sems ni mñam par gźag phyir
daṅ | | dul bar bya phyir brton te bya | |(32)

’jig rten ’di daṅ pha rol du | | ’dod pa rnams ni phuṅ khrol skyed | |’dir ni bsad daṅ bciṅ
daṅ gcod | | pha rol du dmyal stsogs sgruba4 | |(33)

