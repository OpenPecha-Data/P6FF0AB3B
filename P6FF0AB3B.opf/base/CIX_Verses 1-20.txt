bsdog pa ’di dag thams chad kyaṅ | | bdag daṅ bźan gyi śes rab don | |de bas mya ṅan ’das pa
daṅ | | bde ba ’dod pas śes rab skyed | |(1)

don dam pa daṅ ni kun rdzob ste | | ’di ni bden pa gñis su bśad | |don dam blo’i spyod yul myin
| | blo daṅ sgra ni kun rdzob yin | |(2)

de la ’jig rten rnam gñis mthoṅ | | rnal ’byor pa daṅ de bźin phan1 | |de la rnal ’byor ’jig
rten gyis | | ’jig rten phal pa sun yaṅ ’byin | |(3)

goṅ ma goṅ ma’i khyad par gyis | | rnal ’byord pa yaṅ sun ’byind to | |de ltar rnam gñis mthoṅ
bas na | | de phyir don rnams dpyad par bya | |(4)

’jig rten pa yis dṅos mthoṅ la | | yaṅ dag ñid du ’aṅ rtog par byed | |sgyu ma bźin du myin
bas ’dir | | rnal ’byord pa daṅ ’jig rtend rtsod | |(5)

gzugs stsogs mṅon sum blo yis ni | | rab du grags kyi tshad mas myin | |de ni myi gtsaṅ las
stsogs la | | gtsa stsogs grags pa bźin ste brdzun | |(6)

’jig rten bzud par bya ba’i phyird | | mgon po yis ni dṅos bstand te | |

sgyu ma lta bu’i rgyal ba las | | bsod nams ’byuṅ bar gsuṅs pa bźin | |(7)gal te sems can sgyu
’dra na | | śi nas ci ste skye źe na | |

ci srid rkyen rnams tshogs ’gyurd pa’ | | de srid sgyu ma ’aṅ ’byuṅ bar ’gyur | |(8)rgyun riṅ
tsam gyis ci ltar na | | dṅos po bden par yod pa yin | |

sgyu ma’i skyes bu bsad stsogs la | | sems myed phir na sdig pa myed | |(9)sgyu ’dra’i sems
ldan de la ni | | phan daṅ gnod pa srid pa yin | |

sṅags las stsogs pa mthu myed phyir | | rgyu ma la ni sems myi ’byuṅ | |(10)sna tshogs rkyen
las byuṅ ba yi | | sgyu2 ma de yaṅ sna tshogs pa | |

rkyen gcig gis kun nus pa ni | | gaṅ na ’aṅ yod pa ma yin no | |(11)gal te don dam mya ṅan ’das
| | kun rdzob ’khor ’gyur de lta na | |

saṅs rgyas kyaṅ ni ’khor ’gyur bas | | byaṅ cub spyod pas ci źig bya | |(12)rkyen rnams rgyu3
ni ma chad na | | ’bras bu ldog par myi ’gyur gyi | |

rkyen rnams rgyun ni chad ’gyurd na | | kun rdzob du yaṅ myi ’byuṅ ṅo | |(13)gaṅ tshe ’khruld
pa yaṅ myed na | | sgyu ma gaṅ gis dmyigs par ’gyur | |

gaṅ tshe khyod la sgyu ma yaṅ | | myed na de tshe ci źig dmyigs | |(14)

gaṅ tshe sems ñid sgyu ma na | | des na gaṅ źig gaṅ gis dmyigs | |

ral gyi so ni raṅ la raṅ | | ci ltar myi gcod de bźin yid | |(15)gal te mar mye bźin du ni |
| raṅ gźan gsal bar byed ce na | |

mar mye gsal bar byed ma yin | | ’di ltar mun gyis bsgrubs4 pa myed | |(16)sṅon po dag ni śel
lta bur | | sṅon po’i rgyu la myi ltos ste | |

