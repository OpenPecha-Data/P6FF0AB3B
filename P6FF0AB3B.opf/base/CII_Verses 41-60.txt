bdag gi mal na ’dug bźin du | | gñen bśes rnams kyis mtha’ bskord kyaṅ | |srog chad pa’i tshor
ba dag | | bdag ñid gcig pus myoṅ bar ’gyurd | |(40)

gśin rje’i pho ñas zind pa la | | gñen ba ci phan bśes ci phan | |de tshe bsod nams gcig skyabs
na | | de yaṅ bdag gis ma bstan to | |(41)

mgon po bag myed bdag gis ni | | ’jigs pa ’di ’dra ma ’tshal nas | |myi rtag tshe ’di’i ched
dag du | | sdig pa maṅ po ñe bar bsgrubs | |(42)

skye bo yan lag bcad pa’i sar | | de riṅ khrid pa yaṅ bred ’gyur te | |kha skams myig rtsa ṅan
las stsogs | | sṅa las gźan du ’gyur snaṅ na | |(43)

gśin rje’i pho ñas ’jigs ’jigs lta’i | | śa chugs1 can gyis bzuṅ ’gyur ciṅ | |’jigs chan nad
kyis theṅs gyurd pa | | rab du ñams thag smos ci dgos | |(44)

su źig ’jigs chen ’di las bdag | | legs par skyob par byed ’gyur źes | |bred śa ’thon pa myig
dgrad nas | | phyogs bźi skyabs dag tshol bar byed | |(45)

phyogs bźi skyabs myed mthoṅ nas ni | | de nas kun tu yi mug ’gyur | |gnas der skyabs yod ma
yin na | | de tshe bdag gis ci ltar bya | |(46)

de bas rgyal ba ’gro ba’i mgon | | ’gro ba bskyabs pa’i don brtson ba | |stobs chen ’jigs pa
kun sel la | | de riṅ ñid nas skyabs su mchi | |(47)

de yis thugs su chud pa’i chos | | ’khor ba’i ’jigs pa sel pa daṅ | |byaṅ cub sems dpa’i tshogs
la yaṅ | | de bźin yaṅ dag skyabs su mchi | |(48)

bdag ni ’jigs pas rnams skrag nas | | kun du bzaṅ la bdag ñid ’bul | |’jam pa’i dbyaṅs la yaṅ
bdag ñid kyis | | bdag gi lus ni ’bul bar bgyi | |(49)

thugs rjes spyod pa ma ’khruld pa | | spyan ras gzigs mgon de la yaṅ | |ñam thag ṅa ros ’o dod
’bod | | sdig ldan bdag la bskyab du gsol | |(59)

’phags pa nam mkha’i sñiṅ po daṅ | | sa’i sñiṅ po dag daṅ ni | |thugs rje che mgon thams chad
la | | skyabs tshol sñiṅ nas ’o dod ’bod | |(51)

gaṅ źig mthoṇ nas gśin rje yi | | pho ña las stsogs sdaṅ ba rnams | |skrag nas phyogs gźir ’byer
byed pa | | rdo rje can la skyabs su mchi | |(52)

sṅan chad khyed kyi bka’ las ’das | | da ni ’jigs pa che mthoṅ nas | |khyed la skyabs su mchi
lags kyis | | ’jigs pa myur du bsal bar gsol | |(53)

tha mal nad kyis ’jigs na yaṅ | | sman pa’i ṅag bźin bya dgos na | |’dod chags las stsogs ñes
pa brgya yi | | nad kyis rtag btab smos ci dgos | |(54)

de gcig gis kyaṅ ’dzam gliṅ na | | gnas pa’i myi kun brlag byed la | |de dag gso ba’i sman gźan
ni | | phyogs nas[(cn : Read rnams(?))] kun nas myi rñed na | |(55)

de la sman pa thams chad mkhyen | | zug rṅu thams chad ’byin pa yi | |bka’ ltar myi bya sems
pa ni | | śin tu gti mug smad pa’i gnas | |(56)

g-yaṅ sa tha mal chu ṅu la yaṅ | | bag yod gnas par bya dgos na | |dpag tshad stoṅ du lhuṅ ba
yi | | yun riṅ g-yaṅ sar smos ci dgos | |(57)

de riṅ kho nar myi ’chi źes | | bde bar ’dug pa rigs ma yin | |bdag ni myed par ’gyur ba’i dus
| | de ni gnod myi za bar ’byuṅ | |(58)

bdag la myi ’jigs su yis byin | | ’di las ci ltar ṅes thar ’gyur | |gdon myi za bar myed ’gyur
na | | ci phyir bdag yid bde bar ’dug | |(59)

