sems can rnams kyi glad nad tsam | | bsal lo sñam du bsams na yaṅ | |phan ’dogs bsam pa daṅ
ldan te | | bsod nams dpag myed ldan ’gyur na | |(21)

sems can re re’i myi bde ba | | dpag du myed pa bsal ’dod ciṅ | |re re’aṅ yon tan dpag myed
du | | sgrub par ’dod pa smos ci dgos | |(22)

pha’am yaṅ na ma yaṅ ruṅ | | su la ’di ’dra’i1 phan sems yod | |lha daṅ draṅ sroṅ rnams kyaṅ
ruṅ | | tshaṅs pa la yaṅ ’di yod dam | |(23)

sems can de dag ñid la’aṅ sṅon | | raṅ gi don du’aṅ ’di ’dra’i sems | |rmyi lam du yaṅ ma rmyis
na | | gźan gyi don du ga la skye| (24)

gźan dag raṅ don du yaṅ | | myi ’byuṅ sems can don sems gaṅ | |sems can rin cen khyad par ’di
| | sṅa na myed pa rmad cig ’khruṅs | |(25)

’gro ba kun gyi dga’ ba’i rgyu | | sems can sdug bsnal rtsir ’gyur pa | |rin cen sems kyi bsod
nams gaṅ | | de la ci ltar gźal gyi laṅ | |(26)

phan par bsams pa tsam gyis kyaṅ | | saṅs rgyas mchod pa khyad ’phags na | |sems can ma lus
thams chad kyi | | bde don brtsom pa smos ci dgos | |(27)

sdug bsṅal ’dor ’dod sems yod kyaṅ | | sdug bsṅal ñid la mṅon par rgyug | |bde ba ’dod kyaṅ
gti mug pas | | raṅ gi bde ba dgra ltar ’joms | |(28)

gaṅ źig bde bas phoṅs pa daṅ | | sdug bsṅal maṅ ldan de dag la | |bde ba kun gyis tshim pa daṅ
| | sdug bsṅal thams chad gcod byed ciṅ | |(29)

gti mug kyaṅ ni sel byed pa | | de daṅ dge mtshuṅs ga la yod | |de ’dra’i sems kyaṅ ga la yod
| | bsod nams de ’dra ’aṅ ga la yod | |(30)

phan btags lan glon gaṅ yin pa | | de yaṅ re śig bsṅags ’os na | |ma bcol legs pa byed pa yi
| | byaṅ cub sems dpa’ smos ci dgos | |(31)

’gro ba ñuṅ zad nar ma’i zas sbyor ba | | skad cig zas tsam sbyin par byed pa daṅ | |brñas bcas
ñin phyed ’draṅs par byed pa yis | | dge ba byed pa yin źes skye bos bkur | |(32)

sems can graṅs mtha’ yas la dus riṅ du | | bde bar gśegs kyi bde ba bla na myed | |yid la bsam
pa mtha’ dag rdzogs byed pa | | rtag du sbyin pa lta źig smos ci dgos | |(33)

gaṅ źig de ’dra’i rgyal sras sbyin bdag la | | gal te ṅan sems skyed par byed pa de | |ṅan sems
bskyed pa’i graṅs bźin bskal par ni | | dmyal bar gnas par ’gyur źes thub pas gsuṅs |
|(34)

’on te gaṅ źig yid rab daṅ byed na | | de’i ’bras bu de bas lhag par ’phel | |rgyal sras rnams
la do gal chen pos kyaṅ | | sdig pa myi ’byuṅ dge ba ṅaṅ gis ’phel | |(35)

gaṅ la sems kyi dam pa rin cen ce | | skyes pa de’i sku la phyag ’tshal źiṅ | |gaṅ la gnod pa
byas kyaṅ bder ’breld pa | | bde ba’i ’byuṇ gnas de la skyabs su mchi | |(36)

byaṅ cub sems dpa’i spyod pa la ’jug pa las | | byaṅ cub kyi sems kyi phan yon bśad pa źes bya
ba ste le’u daṇ po’o |||

