de bźin nam mkha’i mthas gtugs pa’i | | sems can khams la rnam kun du | |thams chad mya ṅan
’das bar du | | bdag ni ñer ’tsho’i rgyur yaṅ śog | |(86)

ci ltar sṅon gyi bde gśegs kyis | | byaṅ cub thugs ni bskyed pa daṅ | |byaṅ cub sems dpa’i bslab
pa la | | de dag rims bźin gnas pa ltar | |(87)

de bźin ’gro ba’i phan don du | | byaṅ cub sems ni bskyed bgyi źiṅ | |de bźin du ni bslab pa
la ’aṅ | | rim pa bźin du bslad1 par bgyi | |(88)

de ltar blo daṅ ldan pa yis | | rab daṅ byaṅ cub sems bzuṅ nas | |mjug2 kyaṅ rgyas par bya ba’i
phyir | | sems ni ’di ltar gzeṅs bstod do | |(89)

deṅ du bdag tshe ’bras bu yod | | myi’i srid pa legs par ’thob | |de riṅ saṅs rgyas rigs su
skyes | | saṅs rgyas sras su da gyurd to | |(90)

da ni bdag gis ci nas kyaṅ | | rigs daṅ mthun pa’i las brtsams ste | |skyon myed btsun pa’i
rigs ’di la | | myhog (sic) par myi ’gyur de ltar bya | |(91)

loṅ bas phyag dar phuṅ po nas | | ci ltar rin cen rñhed (sic) pa ltar | |de bźin ci źig ltar
stes nas | | byaṅ cub sems ’di bdag las skyes | |(92)

’gro ba’i ’chi bdag ’joms byed pa’i | | bdud rtsi’i mchog kyaṅ ’di yin no | |’gro ba’i dbul
ba seld pa’i | | myi zad gter yaṅ ’di yin no | |(93)

’gro ba’i nad rab źi byed pa’i | | sman gyi mchog kyaṅ ’di yin no | |srid lam ’khyam źiṅ dub
pa yi | | ’gro ba’i ṅal bso ljon śiṅ yin | |(94)

’gro ba thams chad ṅan ’gro las | | sgrol bar byed pa’i spyi stegs yin | |’gro ba ñon moṅs gduṅ
seld pa’i | | sems kyi zla ba śard pa yin | |(95)

’gro ba’i myi śes rab rib dag | | dpyis ’byin ñi ma chen po yin | |dam chos ’o ma bsruṅs pa
las | | mar gyi sñiṅ khu byuṅ ba yin | |(96)

’gro ba’i ’dron3 pa srid pa’i lam rgyu źiṅ | | bde ba’i loṅ spyod sbyar bar ’dod pa la | |’di
ni bde ba’i mchog du ñer gnas ste | | sems can mgron chen tshim par byed pa yin | |(97)

bdag gis de riṅ skyob pa thams chad kyi | | spyan sṅar ’gro ba bde gśegs ñid daṅ ni | |bar du
bde la mgron du bos zin gyis | | lha daṅ lha myin las stsogs dga’i bar gyis | |(98)

byaṇ cub sems dpa’i spyod pa la ’jug pa las | | byaṅ cub gyi sems yoṅs su gzuṅ ba źes bya ba
ste | | le’u gñis pa’o || ||

