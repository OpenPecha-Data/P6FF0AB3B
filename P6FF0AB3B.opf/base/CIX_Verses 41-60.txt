lam ’di ñid kyis ’tshaṅ rgya źes | | brtsan ba’i luṅ las ’byuṅ ba yaṅ | |yaṅ dag man ṅag brgyud
pas śes | | khyod kyi gźuṅ gis ci ltar ’grub | |(31)

de la yid ches de ’grub na | | theg chen la yaṅ yid ches kyis1 | |gñi ga ’dod pa ben na ni |
| rig byed rnams kyaṅ bden par ’gyurd | |(32)

gal te phan tshund ’gal źe na | | ’du las stsogs pa ’aṅ dor dgos so | |sems can myi mthun dga’
bya’i phyir | | gsuṅs pa de ci myi ’dod dam | |(33)2

de ltar stoṅ pa yid3 phyogs la | | sun ’byin pa ni ’thad ma yin | |de bas the tsom myed par
ni | | stoṅ pa ñid la bsgom par gyis | |(34)

ñon moṅs pa daṅ śes bya’i sgrib | | mun pa’i gñan po stoṅ pa ñid | |myur du thams chad mkhyen
’dod na | | de ni ci ste bsgom myi bya | |(30)

sdug bsṅal skyed dṅos gaṅ yin pa | | de las ’jigs pa skye graṅ na | |stoṅ ñid ’jigs pa źi byed
na | | de yis ’jigs skyer ci źig yod | |(35)

bdag ces bya ba ’ga’ yod na | | ci yaṅ ruṅ las ’jigs graṅ na | |bdag ñid cuṅ zad yod myin na
| | su źig la ni ’jigs par ’gyur | |(36)

so daṅ skra sen bdag ma yin | | bdag ni rus pa khrag ma yin | |snabs myin bad kan ma yin te
| | chu ser daṅ ni rnag kyaṅ myin | |(37)

bdag ni źag daṅ rtuld4 myin te | | bdag ni glo mchin dag kyaṅ myin | |naṅ grol gźan yaṅ bdag
myin te | | bdag ni phyi sa gcin ma yin | |(38)

śa daṅ pags pa bdag myin te | | drod daṅ rluṅ yaṅ bdag ma yin | |bu ga bdag myin rnam kun du
| | rnam śes drug ni bdag ma yin | |(39)

