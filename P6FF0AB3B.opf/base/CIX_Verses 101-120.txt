phyi nas de ni skyes gyurd na | | dran bar zad kyi myoṅ ma yin | |(70)bdag gis bdag ñid myoṅ
myin la | | gźan gyis kyaṅ ni myoṅ myi ’gyurd | |

tshor ba po yaṅ ’ga’ myed de | | de bas tshor ba yaṅ dag myind | |(71)de ltar bdag myed tshogs
’di la | | su źig ’di yis gnod par ’gyurd | |

de lta na ni su źig la | | ’phrad pa ’am ’bral ba ’dod [..]1 ’byuṅ | |(72)

yid ni dbaṅ po la myi gnas | | gzugs stsogs la myin bar na ’aṅ myin | |naṅ na ’aṅ yod myin phyi
na ’aṅ myed | | gźan na ’aṅ sems ni yod ma yin | |(73)

lus la gaṅ myed gśan na ’aṅ myed | | ’dres myin tha dad ma yin gaṅ | |de ni chuṅ zad yod myin
’des | | sems can raṅ bźin mya ṅan ’das | |(74)

śes bya las ni śes sṅa na | | de ni ci la dmyigs te skye | |śes daṅ śes bya lhan gcig na | |
de ni ci la dmyigs sta2 skye | |(75)

śes bya dus na de yod na | | śes byas de la ci źig bya | |raṅ gis gnas pa ’ga’ myed de | | rgyu
myed nam ka’i men tog bźin | |(76)

