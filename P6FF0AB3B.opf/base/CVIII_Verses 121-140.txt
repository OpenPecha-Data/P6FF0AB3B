bdag lus gaṅ la chags pa yis | | ’jigs gnas chu la ’aṅ ’jigs skye ba | |’jigs pa skied pa’i
lus de la | | su źig dgra bźin sdaṅ myi byed | |(51)

lus gaṅ bkres daṅ skom stsogs nad | | gso ba’i cho ga byed dod pas | |bya daṅ ña daṅ ri dags
dag | | gsod par byed ciṅ lam sgugs byed | |(52)

gaṅ gi khe daṅ rim gro’i phyir | | pha daṅ ma yaṅ gsod byed ciṅ | |dkon mchog gsum gyi dkor
brkus nas | | des na mnar myed sreg ’gyurd na | |(53)

mkhas pa su źig lus de la | | ’dod ciṅ sruṅ daṅ mchod byed kyi | |’di la su źig dgra bźin du
| | lta bar myi byed rñas ma1 byed | |(54)

gal te byin na ci spyad ces | | bdag don sems pa’ ’dre’ tshul | |gal te spyad na ci sbyin źes
| | gźan don sems pa lha’i chos | |(55)

bdag phyir gźan la gnod byas na | | dmyal las stsogs par gduṅs par ’gyur | |gźan phyir bdag
la gnod byas na | | phun sum tshogs pa thams chad ’thob | |(56)

bdag ñid mtho bar ’dod pa des | | ṅan ’gro ṅan daṅ glen par ’gyurd | |de ñid gźan la spo byas
na | | bde ’gro rim ’gro ’thob par ’gyurd | |(57)

bdag gi don du gźan bkol na | | bran las stsogs pa myoṅ bar ’gyurd | |gźan gyi don du bdag spyad
na | | rje dpon ñid stsogs myoṅ bar ’gyurd | |(58)

’jig rten bde ba ci sñed pa’ | | de kun gźan bde ’dod las gyurd | |’jig rten sdug bsṅal ci sñed
pa | | de kun raṅ bde ’dod las gyurd | |(59)

maṅ du bśad lta ci źig dgos | | byis pa raṅ gi don byed daṅ | |thub pa gźan gyi don mdzad pa
| | ’di gñis kyi ni khyad par ltos | |(60)

bdag bde gźan gyi sdug bsṅal dag | | yaṅ dag brje ba ma byas na | |saṅs rgyas ñid du myi ’grub
ciṅ | | ’khor ba na yaṅ bde ba myed | |(61)

’jig rten pha rol ’phar źog gi | | tshe ’di don kyaṅ myi ’grub ste | |bran g-yog las byed myi
btub la | | rje dpon ’tsho ba ster myi byed | |(62)

mthoṅ ṅam ma mthoṅ bde ’grub pa yi | | phan tshun bde skyed yoṅ bor źiṅ | |gźan la sdub bsṅal
byas pa’i rgyus | | rmoṅs rnams sdug bsṅal myi zad lend | |(63)

’jig rten dag na ’tshe ba gaṅ yod daṅ | | ’jigs daṅ sdug bsṅal ci sñed yod gyurd pa’ | |de kun
bdag du ’dzind pa las gyurd na | | ’dre chen des kho bdag la ci źig bya | |(64)

de ltas bdag gnod źi ba daṅ | | gźan gyi sdug bsṅal źi bya phyir | |bdag ñid gźan la gtaṅ bya
źiṅ | | gźan rnams bdag bźin gzuṅ bar bya | |(65)

bdag ni gźan gyi dbaṅ gyurd ces | | yid kyod ṅes par śes gyis la | |sems can kun don ma gtogs
par | | da ni khyod kyis gźan myi bsam | |(66)

gźan dbaṅ myig las stsogs pa yis | | raṅ don bsgrub pa rigs ma yin | |de don myig las stsogs
pa yis | | de la log par bya ma2 rigs | |(67)

