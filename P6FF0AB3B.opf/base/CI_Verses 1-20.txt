dal ’byor ’di ni rñhed (sic) par śin du dka’ | | skyes bu’i don sgrub thob ’gyur pa la | |gal
te ’di la phan pa ma bsgrubs na | | phyis ’di yaṅ dag ’byor par ga la ’gyur | |(4)

ci ltar mtshan mo mun nag sprin rum nas | | glog ’gyu skad cig rab snaṅ ston pa ltar | |de bśin
saṅs rgyas mthu yis brgya lam na | | ’jig rten bsod nams blo gros thang ’ga’ ’byuṅ | |(5)

de ltas dge ba ñam chuṅ ñid la rtag | | sdig pa stobs chen śin du myi bzad pa | |de ni rdzogs
pa’i byaṅ cub sems myin par | | dge gźan gaṅ gis zild kyis non par ’gyur | |(6)

bskald pa du mar rab dgoṅs bdzad pa yi | | thub dbaṅ rnams kyi ’di ñid phan par gzigs | |’dis
ni tshad myed skye bo’i tshogs rnams kyis | | bde mchog bde blag ñid du thob par byed |
|(7)

’jigs daṅ sdug bsṅal brgya phrag gźom ’dod ciṅ | | sems chan myi bde bsal bar ’dod pa daṅ |
|bde maṅ brgya phrag spyod par ’dod pas kyaṅ | | byaṅ cub sems ñid rtag du gtaṅ myi bya |
|(8)

byaṅ cub sems skyed gyur na skad gcig gis | | ’khor ba’i btson rar bstams pa ñam thag rnams
| |bde gśegs rnams kyi sras śes brjod bya źiṅ | | jig rten lha myir bcas pas phyag byar ’gyur
| |(9)

gser sgyur rtsi’i rnam pa mchog lta bur | | myi gtsang lus ’di blaṅs nas rgyal ba’i sku | |rin
cen rin thang myed par sgyur bas na | | byaṅ cub sems śes bya ba rab brtan zuṅ | |(10)

’gro ba’i ded pon gcig pu tshad myed blos | | legs par yoṅs su brtags na rin can pas | |’gro
ba’i gnas daṅ ’bral bar ’dod pa rnams | | rin cen byaṅ cub sems legs1 brtan par zuṅ | |(11)

dge ba gźan kun chu śiṅ bźin du ni | | ’bras bu bskyed nas zad par ’gyur ba ñid | |byaṅ cub
sems kyi ljon śiṅ rtag par yaṅ | | ’bras bu ’byin pas myi zad ’phel bar ’gyur | |(12)

sdig2 pa śin du myi3 bzad byas na yaṅ | |dpa’ la rten nas ’jigs pa chen pol tar | | gaṅ la brten
nas yud kyis sgrol ’gyur ba | | de la bag can rnams kyis ci myi brten | |(13)

des ni dus mtha’i mye bźin sdig cen rnams | | skad cig gcig gis nes par sred par byed | |de’i
phan yon dpag du myed pa dag | | byams mgon blo daṅ ldan pas nor bzaṅs bśad | |(14)

byaṅ cub sems de mdor bsdu na | | rnams pa gñis su śes bya ste | |byaṅ cub smon pa’i sems daṅ
ni | | byaṅ cub ’jug pa ñid yin no | |(15)

’gro bar ’dod daṅ ’gro ba yi | | bye brag ci ltar śes pa ltar | |de źin mkhas pas ’di gñis kyi
| | bye brag rim bźin śes par bya | |(16)

byaṅ cub smon dpa’i sems las ni | | ’khor tshe ’bras bu che ’byuṅ yaṅ | |ci ltar ’jug pa’i sems
bźin du | | bsod nams rgyun chags ’byuṅ ba myin | |(17)

gaṅ nas bzuṅ ste sems can khams | | mtha’ yas rab du dgrol ba’i phyir | |myi ldog pa’i sems
kyis su | | sems de yaṅ dag blaṅs ’gyur pa | |(18)

de nas blaṅs ste gñid log ’am | | bag myed gyurd kyaṅ bsod nams śugs | |rgyun myi ’chad par
du ma źig | | nam mkha’i mñam par rab du byuṅ | |(19)

’di ni ’thad pa daṅ bcas par | | lag bzaṅs kyis ni źus pa las | |dman mos sems can don gyi phyir
| | de bźin gśegs pa ñid kyi gsuṅs | |(20)

